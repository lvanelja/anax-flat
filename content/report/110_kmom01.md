Kmom01
===============================

Jag har läst kursen PHPMVC i kurspaketet där vi jobbade i Anax, men det var 1 ½ år sedan nu så det känns bra att få en repetition. Jag lär mig säkert någonting nytt denna gång också som jag inte tänkt på tidigare då det är en ny kurs. Förutom den kursen har jag inte några andra erfarenheter av att arbeta med ramverk.

Jag minns att vi använde composer under PHPMV-kursen och det var inte svårt att använda verktygen för att komma igång med kursen. Dock så hade jag väldigt svårt att få igång så att PHP fungerade i Cygdrive. Där fattades lite förklaring i installationsguiden. Jag lyckades till sist lösa det med hjälp av forumtråden design – early adopter.. där IRC hade gjort en guide. Utan den hade jag nog inte lyckats lösa det. Problemet var att ändra pathen i .bashrc till ”export PATH=$PATH:/cygdrive/c/xampp/php”, vilket jag inte förstod vad jag skulle ändra till förens jag fick hjälp av denna tråd.

Det var ett ganska tungt första moment, framförallt då att få igång det hela med PHP och composer, men annars känns det bra att arbeta på detta sätt, förhoppningsvis blir nästa moment lite enklare nu.

Jag har inte direkt några förutfattade meningar om design och användbarhet för webben, men jag tycker att det är ett väldigt viktigt ämne. Då jag har gjort hemsidor tidigare har jag haft lite problem med att få dem att se snygga på alla skärmar och detta är ett problem som jag ser hos många sidor jag besöker på mobilen. Exempelvis så överlappar texten på vissa sidor som inte är anpassade för stående skärm. Vi läste lite om LESS och sådant inom kurspaketet och jag tyckte att det var uppskattat.

Jag gillade videoserien och följde denna då jag gjorde uppgiften. Jag gillar att komplettera läsmaterial med videor då jag lär mig bättre på det sättet.
